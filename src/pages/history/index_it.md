---
templateKey: 'history-page'
path: /storia
bannerName: good
title: Il master 2019
image: /img/cover-image.jpg
altImage: Coffee
historyTitle: La nostra storia
paragraphs:
  - title: Una storia d'amore... per il caffè!
    description: >-
      Nel 1948 un giovane e intraprendente ragioniere, stanco della monotona vita d’ufficio in un Ente
      Pubblico, si dimette dal proprio posto di lavoro per creare una piccola azienda. Apre, al centro di Salerno,
      una drogheria, che trasforma ben presto in un ingrosso di prodotti coloniali e torrefazione caffè.
      <br><br>
      La torrefazione del caffè, vero pallino di Giuseppe Greco, si sviluppa sempre di più, diventando, nel giro
      di qualche anno, l’attività principale: una distribuzione efficiente e capillare assicura la consegna di
      prodotti di qualità ai negozi e bar di tutta la provincia di Salerno e Potenza, lambendo anche alcune vicine
      località della Calabria.
      <br><br>
      Non erano tempi facili per le consegne, nel dopoguerra. Non era tanto agevole raggiungere i paesi più
      interni della Campania e della Basilicata, ma i numerosi furgoni “AlfaRomeo” della “Importazione -
      Torrefazione Giuseppe Greco” diventarono un esempio di puntualità, oltre che di bontà e serietà
      commerciale : anche con le neve non facevano mancare nelle botteghe alimentari e nei bar caffè, biscotti,
      liquori e tanti altri prodotti da drogheria di non facile reperimento. Allora era scarso lo sviluppo della rete
      di distribuzione: non erano presenti, come oggi, tanti “cash and carry” e tanti supermercati.
      <br><br>
      Verso la fine degli anni cinquanta l’azienda veniva inserita, unica torrefazione di caffè, fra le maggiori e
      valide attività della città in un oggi raro volume della Camera di Commercio di Salerno, “Salerno
      Operosa”. In compagnia di blasonati pastifici, fabbriche di pomodori e conserve che rappresentavano il
      lustro commerciale della città.
      <br><br>
      Lo sviluppo dell’azienda consentì il passaggio in una sede più ampia e accogliente e l’acquisto di
      macchinari e attrezzature più moderni ma sempre in linea al proprio rigoroso metodo di lavoro artigianale.
      Nel 1978 muore il fondatore e l’azienda viene condotta dal figlio Arturo che, negli anni ottanta
      abbandona definitivamente la già ridotta attività di ingrosso coloniali per dedicarsi alla sola importazione
      e torrefazione del caffè.
      <br><br>
      Oggi l’azienda, punto fermo nella storia del caffè a Salerno e forte di oltre settant’anni di esperienza, per
      i propri affezionati clienti seleziona solo caffè di alta gamma. Un serio lavoro di nicchia per la fornitura di
      miscele studiate per chi ha, come proprio obiettivo, tanta qualità e poche chiacchiere.
historySteps:
  - image: /img/placeholder.png
    alt: placeholder
    heading: "1986"
    subheading: Nasce l'azienda
  - image: /img/placeholder.png
    alt: placeholder
    heading: "1998"
    subheading: si ingrandisce
  - image: /img/placeholder.png
    alt: placeholder
    heading: "2004"
    subheading: si ingrandisce ancora
  - image: /img/placeholder.png
    alt: placeholder
    heading: "2016"
    subheading: premio boh
---
